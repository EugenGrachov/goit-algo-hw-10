#   Опис домашнього завдання

##  Завдання 1. Оптимізація виробництва

Компанія виробляє два види напоїв: "Лимонад" і "Фруктовий сік". Для виробництва цих напоїв використовуються різні інгредієнти та обмежена кількість обладнання. Задача полягає у максимізації виробництва, враховуючи обмежені ресурси.

Умови завдання:

1. "Лимонад" виготовляється з "Води", "Цукру" та "Лимонного соку".

2. "Фруктовий сік" виготовляється з "Фруктового пюре" та "Води".

3. Обмеження ресурсів: 100 од. "Води", 50 од. "Цукру", 30 од. "Лимонного соку" та 40 од. "Фруктового пюре".

4. Виробництво одиниці "Лимонаду" вимагає 2 од. "Води", 1 од. "Цукру" та 1 од. "Лимонного соку".

5. Виробництво одиниці "Фруктового соку" вимагає 2 од. "Фруктового пюре" та 1 од. "Води".

Використовуючи PuLP, створіть модель, яка визначає, скільки "Лимонаду" та "Фруктового соку" потрібно виробити для максимізації загальної кількості продуктів, дотримуючись обмежень на ресурси. Напишіть програму, код якої максимізує загальну кількість вироблених продуктів "Лимонад" та "Фруктовий сік", враховуючи обмеження на кількість ресурсів.



##  Завдання 2. Обчислення визначеного інтеграла

Ваше друге завдання полягає в обчисленні значення інтеграла функції методом Монте-Карло. 
1. Обчисліть значення інтеграла функції за допомогою методу Монте-Карло, інакше кажучи, знайдіть площу під цим графіком (сіра зона).
2. Перевірте правильність розрахунків, щоб підтвердити точність методу Монте-Карло, шляхом порівняння отриманого результату та аналітичних розрахунків або результату виконання функції quad. Зробіть висновки.

Тобто нам треба реалізувати програму для наближеного обчислення визначеного інтеграла за допомогою методу Монте-Карло та порівняти результат із точним значенням, отриманим аналітично або за допомогою функції `quad` з модуля `scipy.integrate`.

Функція для інтегрування:  
**f(x) = x²**,  
на проміжку: **[0; 2]**

---

##  Теоретичне значення

Аналітично визначений інтеграл:

\[
\int_{0}^{2} x^2 \,dx = \left[ \frac{x^3}{3} \right]_0^2 = \frac{8}{3} \approx 2.6667
\]

Аналогічне значення повертає функція `scipy.integrate.quad`.

---

##  Результати роботи програми

Метод Монте-Карло виконувався для різної кількості точок (`num_samples`):

| Кількість точок | Метод Монте-Карло | Quad (`scipy.integrate`) | Абсолютна похибка |
|------------------|--------------------|---------------------------|--------------------|
| 100              | ~2.52              | 2.6667                    | ~0.14              |
| 1,000            | ~2.63              | 2.6667                    | ~0.04              |
| 10,000           | ~2.673             | 2.6667                    | ~0.006             |
| 100,000          | ~2.6679            | 2.6667                    | ~0.0012            |

> Примітка: значення методу Монте-Карло можуть трохи варіюватися при кожному запуску через випадкову генерацію точок.

---

##  Висновки

- Метод Монте-Карло дозволяє наближено обчислювати визначений інтеграл.
- Точність зростає зі збільшенням кількості випадкових точок (`num_samples`).
- Результати збігаються з аналітичними значеннями з досить малою похибкою (менш ніж 0.01 при 10 тис. точок).
- Метод особливо корисний у випадках, коли функцію складно інтегрувати аналітично (особливо в багатовимірних задачах).
- У даному випадку похибка зменшується приблизно обернено пропорційно до √n, що узгоджується з теорією Монте-Карло.

---

##  Візуалізація

Кожен запуск програми будує графік функції та випадкових точок. Це дозволяє побачити, які точки потрапили під криву (область інтегрування) і як змінюється точність при зростанні кількості точок.

---

##  Висновок щодо правильності

- Порівняння результатів з функцією `quad` показує, що реалізація методу Монте-Карло **вірна**.
- Результати підтверджують **правильність програмної реалізації** алгоритму.
